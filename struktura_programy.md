<div id="hypercomments_widget" class="js-hypercomments-widget invisible"></div>

Структура навчальної програми
=============================================

Курс «Інформатика» розрахований на 105 годин (по 35 годин у кожному класі з розрахунку 1 година на тиждень за рахунок інваріантної складової навчального плану).

Програма побудована лінійно-концентрично. Зміст понять поступово розширюється і доповнюється. Концентричність передбачає повернення до подання та опрацювання інформації (текстової, графічної, числової, відео) за допомогою різних програмних середовищ. Лінійність має за мету ознайомити учнів у пропедевтичному курсі  "Інформатика" з простими середовищами для сприймання, створення та змінювання тексту, графіки, презентацій. Поняття інформації та її використання у навчальному процесі розширюється і доповнюється в кожному класі. Таким чином забезпечується поступове нарощування складності матеріалу, його актуалізація, повторення, закріплення, що сприяє формуванню ключових та предметних компетентностей і способів діяльності на вищому рівні узагальнення. 

Програмою встановлена послідовність тем курсу, яка дозволяє при вивченні кожного з розділів використовувати знання і вміння, набуті при вивченні попередніх розділів. Вчитель може змінювати порядок вивчення тем та самостійно визначати обсяг (кількість годин) на вивчення кожної теми курсу, вибудовуючи найбільш доречну для конкретного класу траєкторію навчання. 

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>