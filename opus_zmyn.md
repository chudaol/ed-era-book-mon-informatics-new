<div id="hypercomments_widget" class="js-hypercomments-widget invisible"></div>

# Опис ключових змін  до проекту оновленої  програми  з інформатики

Спрощення та оновлення програми “Інформатика” для загальноосвітніх навчальних закладів, школа І ступеню, здійснилась в результаті громадського обговорення, а саме пропозицій:

- видалити або скоротити теми *Повторення і систематизація навчального матеріалу за минулий рік, Узагальнення та систематизація навчального матеріалу за поточний рік*;
- 2 клас: Теми *Основні складові комп’ютера, Історія обчислювальних пристроїв, Комп’ютерна підтримка вивчення навчальних предметів*;
- 3 клас: *Файли та папки. Вікна та операції над вікнами*;
- 4 клас: *Файл. Папка. Операції над папками і файлами*.

Перелічені теми були видалені, натомість, необхідний для вивчення зміст з видалених тем було додано в інші теми. 
Натомість за численними пропозиціями була повернута тема з пропедевтики програмування “Команди і виконавці” в 2 клас без вживання слова “алгоритми”. За пропозиціями була додана тема “Текстова інформація” у 3 класі. 

<b>Спрощення термінів:</b> <br>
Замінено <i>інформаційні процеси</i> на <i>дії з інформацією, редагування, форматування</i> на <i>змінювання</i>. <br>
Замінено <i>у сферах діяльності людини</i>.<br>
Замінено <i>повідомлення, відомості, дані</i> на <i>інформація</i>.<br>
Замінено <i>гіперпосилання</i> на <i>посилання</i>.<br>
Замінено слова <i>операція, процес</i> на простіші за змістом.<br>
Видалено тему <i>об’єкт</i> та не вживається більше <i>значення властивостей об’єктів</i>, натомість замінено на різні терміни, <i>об’єкт</i> зустрічається, але край рідко. <br>
Додано <i>Учень/учениця використовує у своєму мовленні...</i>, щоб уникнути додавання складних термінів під час написання підручників. <br>

<b>Осучаснення:</b> <br>
* За рахунок вивільненого змісту та видалення тем, що не несли змістового наповнення даними науки <i>“Інформатика”</i> було додано:
	* ознайомлення з середовищами для читання текстів - в темі <i>Текстова інформація</i>; робота з картами - в темі <i>Графічна інформація</i>; 
	* ознайомлення зі схемами (графами), діаграмами - в темі <i>Графічна інформація</i>; з акцентом на вміння орієнтуватись в даному графічному зображенні, доповнювати готові схеми, прості дитячі діаграми; перетворювати текстову та числову інформацію в графічну, у вигляді схем, діаграм з наданням вчителем шаблонів цих графічних зображень/
* Опис <i>змісту</i> та <i>державні вимоги...</i> мають нове формулювання з передбаченням, що дитина зможе практично виконати дії на стаціонарному, портативному, будь-якому мобільному пристрої, не залежно від різноманіття операційних систем і не залежно від того в інстальованій програмі на ПК буде виконувати чи в хмарному середовищі.
* Поглиблено змістове наповнення тем щодо підтримки вивчення навчальних предметів та конкретні кроки щодо навичок безпеки дитини в інформаційному середовищі.

Не враховано пропозиції, що несуть загальний характер: <i>розпочати вивчати інформатику з 3 класу</i>, пропозиції щодо конкретного програмного забезпечення (у програмах не згадуються назви конкретних ПЗ), пропозиція <i>не включати підтримку навчальних предметів взагалі</i>, пропозиції ввести нові складні для дитини терміни, пропозиції додати в програму детальний опис покрових дій дитини під час практичних завдань. 

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>