<div id="hypercomments_widget" class="js-hypercomments-widget invisible"></div>

Ключова та предметна ІКТ-компетентності навчального курсу
=============================================

Вивчення пропедевтичного курсу «Інформатика» сприяє формуванню і розвитку у молодших школярів/школярок *ключових компетентностей*, серед яких можна виділити предметну ІКТ-компетентність, міжпредметні, комунікативні та соціальні компетентності. 

ІКТ-компетентність, як предметна, передбачає впевнене критичне та безпечне використання ІТ-засобів у навчанні й повсякденному житті. 

У контексті початкового навчання предметна ІКТ-компетентність розглядається як здатність учня сприймати, обмінюватись та використовувати інформацію в конкретній життєвій або навчальній ситуації. 

Предметна ІКТ–компетентність учнів виявляється у таких ознаках: в умінні
* усвідомлювати власні інформаційні потреби;
* виявляти джерела інформації та здійснювати результативний пошук;
* здійснювати аналіз й оцінку якості інформації; 
* організовувати та структурувати інформацію;
* ефективно використовувати інформацю; 
* створювати й обмінюватись новими знаннями.

Діяльнісний вимір предметної ІКТ-компетентності пов'язаний з такими вміннями дітей молодшого шкільного віку:<br>
<b><i>технологічними:</i></b><br>
сприймати інформацію від вчителя/вчительки, з підручників, електронних джерел; обмінюватися інформацією в спілкуванні між собою;<br> 
отримати початкові навички використання різноманітних засобів інформаційних технологій для вирішення навчальних завдань;<br>
сприймати та представляти інформацію у вигляді тексту: читати та змінювати тексти, визначати ключові слова в тексті, створювати та опрацьовувати текст; <br>
сприймати різноманіття графічних даних: зображення, фото, піктограми, карти, схеми, діаграми;   <br>
створювати власні зображення у вигляді малюнків та творчо опрацьовувати готові зображення;<br>
презентувати інформацію у вигляді слайдів;  <br>
представляти одну і ту ж інформацію в різних формах; вміння описувати об'єкти реальної дійсності, представляючи інформацію про них різними способами - у вигляді чисел, тексту, зображень, схем, таблиць, презентацій;<br>
<b><i>телекомунікаційними:</i></b><br>
усвідомлювати свої інформаційні потреби та прагнути до їх задоволення через пошук; <br>
вміння сприймати та використовувати різноманітні інформаційні ресурси з дотриманням основних принципів авторського права та власної безпеки;<br>
розрізнити приватне і публічне середовище з розумінням основних принципів свободи слова;<br>
безпечно спілкуватись з використанням ІКТ, а також співпрацювати, допомагати одноліткам, навчатись разом з іншими; <br>
сприймати різні точки зору, брати участь у дискусії, розуміти чужу точку зору, прислухатись до неї, в тому числі в Інтернеті з дотриманням моральних та етичних норм спілкування;<br>
розуміти соціальні наслідки, що виникають у цифровому світі, в тому числі й питання безпеки, недоторканності приватного життя;<br>
виражати свою індивідуальність у процесі створення та публікації інформаційних продуктів;<br> 
<b><i>алгоритмічними та логічними: </i></b><br>
формулювати команди для виконавця, складати алгоритми за зразком, шукати помилки в послідовності команд, аналізувати зміст завдань на складання алгоритму для виконавців; <br>
шукати різні варіанти виконання завдань, обирати та обґрунтовувати найефективніший варіант виконання;<br> 
розрізняти алгоритмічні структури: слідування, цикли, розгалуження; <br>
створювати та виконувати алгоритми у визначеному середовищі;<br>
розрізняти істинні та хибні висловлювання, формулювати висловлювання з логічним слідуванням.

У результаті засвоєння предметного змісту пропедевтичного курсу «Інформатика» учні мають виявляти такі складові предметної та ключових компетентностей: 
* усвідомлювати ключові поняття, що описують його потреби в інформації;
* використовувати різні джерела, щоб задовольнити свої потреби в інформації; 
* використовувати різні способи опрацювання відібраної інформації;
* знаходити способи для розв’язування різних типів навчальних і життєвих задач, вирішення проблем;
* співпрацювати у різних групах для виконання навчальних завдань, готовності до продуктивної праці.

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>